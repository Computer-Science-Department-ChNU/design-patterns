=== 1.9. Заміна параметрів об'єктом (Introduce Parameter Object)

*Проблема*

У ваших методах зустрічається група параметрів, що повторюється.

*Рішення*

Замініть ці параметри об’єктом.

image::image-2024-03-05-11-05-57-880.png[width=800]

*Причини рефакторингу*

Однакові групи параметрів частенько зустрічаються не в єдиному методі. Це призводить до дублювання коду, як самих параметрів, так і частих операцій над ними. Як тільки ви зведете параметри в одному класі, ви зможете перемістити туди і методи обробки цих даних, очистивши від цього коду інші методи.

*Переваги*

* Покращує читабельність коду. Замість пачки різноманітних параметрів ви бачите один об’єкт із зрозумілою назвою.

* Однакові групи параметрів тут і там створюють особливий рід дублювання коду, при якому начебто не відбувається виклику ідентичного коду, але весь час зустрічаються однакові групи параметрів і аргументів.

*Недоліки*

Якщо ви перемістили в новий клас лише дані і не плануєте переміщати в нього ніяких операцій над цими даними — це може тхнути класами даних.

*Порядок рефакторингу*

. Створіть новий клас, який представлятиме вашу групу параметрів. Зробіть так, щоб дані об’єктів цього класу не можна було змінити після створення (make classes immutable).

. В метод, до якого застосовується рефакторинг, додайте новий параметр, у якому передаватиметься ваш об’єкт-параметр. В усіх викликах методу передавайте в цей параметр об’єкт, що створюється із старих параметрів методу.

. Тепер починайте по одному видаляти старі параметри з методу, замінюючи їх в коді полями об’єкта-параметра. Тестуйте програму після кожної заміни параметра.

. По закінченню оцініть, чи є можливість і сенс перенести якусь частину методу (а іноді і весь метод) в клас об’єкта-параметра. Якщо так, використайте переміщення методу або відокремлення методу, щоб здійснити перенесення.